υ το είπε! αναφώνησε η Αλεξάνδρα. Το ίδιο βράδυ!
- Μα εγώ είμαι αγόρι! είπε ο Αντώνης. Και περνώ πρώτος!
- Κι εγώ είμαι αγόρι! φώναξε ο Αλέξανδρος.
Οι φωνές ολοένα ανέβαιναν, αγρίευαν, η ατμόσφαιρα γέμιζε μπαρούτι. Τρεχάτη ανέβηκε η Αφροδίτη.
- Θα ξυπνήσετε το θείο σας, κακά παιδιά! τους είπε με θυμωμένα ψιθυρίσματα. Τι μαλώνετε, αντί να κοιμάστε;
Επίσης ψιθυριστά, όλα μαζί τ' αδέλφια, της είπαν την αιτία του καβγά. Και τη ρώτησε το καθένα:
- Δεν είναι αλήθεια, πες, πως θα 'ρθεις με τα δικά μου τα παιδιά;
Γέλασε η Αφροδίτη και είπε:
- Θα πάγω μ' εκείνον από σας που θα παν